454 DE NATURA DEORUM

ante annis erat bello Ligustico a QMaximo dedicatum. Qid
Opis ? quid Salutis ? quid Concordiae ? Libertatis ? Victoriae ?
quarum omnium rerum quia vis erat tanta, ut fine Deo regi non
poss‘et, ipsa res Deorum nomen obtinuit. Qo ex genere, Cu-
pidinis, et Voluptatis, et Lubentinae Veneris vocabula conse-
crata sunt, vitiosarum rerum, neque naturalium; quanquam vel-
leius aliter existimat : sed tamen ea ipsa vitia naturam vehemen-
tius saepe pulsant. Utilitatum igitur magnitudine constituti sunt
ii Dii, qui utilitates quasque gignebant. Atque his quidem no-
minibus, quce paulo ante dicta sunt a me, quae vis fit in quoque,
declaratur, Deo.

XXIV. Suscepit autem vita hominum, consuetudoque com-
munis, ut beneficiis excellentes viros in caelum fama ac voluntate
tollerent. Hinc Hercules, hinc Castor et Pollux, hinc AEscula-
pius, hinc Liber etiam, (hunc dico Liberum Semele natum, non
eum, quem nostri majores auguste sancteque Liberum cum Ce-
rere et Libera consecraverunt : quod quale fit, ex mysteriis intel·
ligi potest: sed quod ex nobis natos liberos appellamus, idcirco
Cerere nati nominati sunt Liber et Libera; quod in Libera ser-
vant, in Libero non item ;) Hinc etiam Romulus, quem quidam
eundem effe Qirinum putant, quorum cum remanerent animi,
atque aeternitate fruerentur, Dii rite sunt habiti 5 curn et optimi
effent, et aeterni.

Alia quoque ex ratione, et quidem phyfica, magna fluxit mul-
titudo Deorum5 qui induti specie humana fabulas poetis suppe-
ditaverunt, hominum autem vitam superstitione omni referserunt.
Atque hic locus a Zenone tractatus, post a Cleanthe, et Chry-
sippo, pluribus verbis explicatus est. Nam vetus haec opinio
Graeciam opplevit, exsectum Caelum a filio Saturno, vinctum
autem Saturnum ipsum a filio Jove. Physnca ratio non inelegans
inclusa cst in impias fabulas. Caelestem enim, altissimam :ethe-
reamque naturam, id est, igneam, qua: per sese omnia gigneret,
vacare voluerunt ea parte corporis, qua: conjunctione alterius
egeret ad procreandum.

XXV. Saturnum autem cum csse voluerunt, qui cursum ct

