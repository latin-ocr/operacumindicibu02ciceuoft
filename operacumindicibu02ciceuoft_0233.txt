LIBER QUINTUs. ²25

XXVI. Tum Lucius, Mihi vero ista valde probata sunt: quod
item fratri puto. Tum mihi Piso, quid ergo, inquit? dasne ado-
lescenti veniam? An eum discere ea mavis, quae cum praeclare
didicerit, nihil sciat? Ego vero isti, inquam, permitto. Sed non-
ne meministi, mihi licere probare ista, quae sunt a te dicta? Qis
enim potest ea, quae probabilia videantur ei, non probare? An
vero, inquit, quisquam potest probare, quod perceptum, quod
comprehensum, quod cognitum non habet? Non est ista, in-
quam, Piso, magna diffenfio. Nihil est enim aliud, quamobrem
nihil percipi mihi poffe videatur, nifi quod percipiendi vis ita
definitur a Stoicis, ut negent quidquam poffe percipi, nifi tale
verum, quale falsum effe non poffit. Itaque haec cum illis est
difl‘enfio, cum Peripateticis nulla sane. Sed haec omittamus3 ha-
bent enim et bene longam et satis litigiosam disputationem.

Illud mihi a te nimium festinanter dictum videtur, sapientes
omnes effe semper beatos ; (nescio quo modo praetervolavit ora-
tio) quod nisi ita efficitur, quae Theophrastus de fortuna, de
dolore, de cruciatu corporis dixit, cum quibus conjungi beatam
vitam nullo modo poffe putavit, vereor ne vera sint. Nam illud
vehementer repugnat, eundem et beatum effe, et multis malis
oppressum. Haec quo modo conveniant, non sane intelligo.
Utrum igitur tibi non placet, inquit, virtutis tantam vim effe,
ut ad beate vivendum se ipsa contenta fit? An, fi id probas, ita
fieri posse negaS, ut ii, qui virtutis compotes sint, etiam malis
quibusdam affecti, beati fint? Ego vero volo in virtute vim effe
quam maximam: sed, quanta fit, alias ; nunc tantum, poflitne
effe tanta, fi quidquam extra virtutem habeatur in bonis.

Atqui, inquit, fi Stoicis concedis, ut virtus sola, si adfit, vitam
efficiat beatam; concedis etiam Peripateticis. Qae enim mala
illi non audent appellare, aspera autem, et incommoda, et rejici-
enda, et aliena naturae effe concedunt, ea nos mala dicimus, sed
exigua et porro minima. Qare fi potest effe beatus is, qui est in
asperis rejiciendisque rebus, potest is quoque esse, qui est in par-
vis malis. Et ego, Piso, inquam, fi est quisquam, qui acute in
causls videre soleat, quae res agatur, is es profecto tu. Qare

T 0 M. II. F f

