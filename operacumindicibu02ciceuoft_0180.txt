172 DE FINIBUS

et vestri ε neque vero ob duas modo causas, quod Epicuro vide-
tur, ut pellatur mortis et religionis metus; sed etiam modestiam
quandam cognitio rerum caelestium affert iis, qui videant, quanta
sit etiam apud Deos moderatio, quantus ordo ; et magnitudinem
animi, Deorum opera et facta cernentibus ; justitiam etiam, cum
cognitum habeas, quod fit summi rectoris et domini numen,
quod confilium, quae voluntas: cujus ad naturam apta ratio, vera
illa et summa lex a philosophis dicitur.

Inest in eadem explicatione naturae insatiabilis quaedam e cog-
noscendis rebus voluptas ς in qua una, confeftis rebus neces-
sariis, vacui negotiis, honeste ac liberaliter poffumus vivere. Er-
go in hac ratione tota de maximis fere rebus Stoici illos secuti
sunt, ut et Deos effe, et quatuor ex rebus omnia constare, dice-
rent. Cum autem quaereretur res admodum difficilis, num quin-
ta quaedam natura videretur effe, ex qua ratio et intelligentia
oriretur, in quo etiam de animis, cujus generis effent, quaere-
retur, Zeno id dixit effe ignem : nonnulla deinde aliter, sed ea
pauca. De maxima autem re, eodem modo, divina mente atque
natura mundum universum atque ejus maximas partes admini-
strari. Materiam vero rerum et copiam apud hos exilem, apud
illos uberrimam, reperiemus.

Qam multa ab his conquisita et collecta sunt de omnium ani-
mantium genere, ortu, membris, aetatibus ? quam multa de re-
bus iis, quae gignuntur e terra? quam multae, quamque de rebus
variis et causae, cur quidque fiat, et demonstrationes, quemad·
modum quaeque fiant ? qua ex omni copia, plurima et certiffima
argumenta sumuntur ad cujusque rei naturam explicandam. Er-
go adhuc, quantum equidem intelligo, causa non videtur fuiffe
mutandi nominis. Non enim, si omnia non sequebatur, idcirco
non erat ortus illinc. Equidem etiam Epicurum, in physicis
quidem, Democritum puto, pauca mutat, vel plura sane. At cum
de plurimis eadem dicit, tum certe de maximis. Qod item cum
vestri faciant, non satis magnam tribuunt inventoribus gmtiam.

V1. Sed haec hactenus. Nunc videamus, quoeso, de summo

