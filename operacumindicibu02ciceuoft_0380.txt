372 TUSCULANARUM

proprium; certe omnes virtutis compotes beati sunt. Et hoc
quidem mihi cum Bruto convenit, item cum Aristotele, Xeno-
crate, Speufippo, Polemone. Sed mihi videntur etiam beatissimi.
Qid enim deest ad beate vivendum ei, qui confidit suis bonis?
aut, qui diffidit, beatus ess‘e qui potest ?

XIV. At diffidat necesse est, qui bona dividit tripartito. Qi
enim poterit aut corporis firmitate, aut fortunae stabilitate con-
fidere? Atqui, nisi stabili, et fixo, et permanente bono, beatus
esse nemo potest. Qid ergo ejusmodi istorum est? ut mihi La·
conis illud distum in hos cadere videatur ς qui glorianti cuidam
mercatori, quod multas naves in omnem oram maritimam di-
mifiss'et, Nonstme optabilis quidem ssa, inquit, rudentibus apta, fir-
tuna. An dubium est, quin nihil fit habendum in eo genere,
quod vita beata complectitur, fi id poffit amitti? Nihil enim in·
terarescere, nihil extingui, nihil cadere debet eorum, in quibus
vita beata consistit. Nam qui timebit, ne quid ex his deperdat,
beatus effe non poterit.

Volumus enim, eum, qui beatus sit, tutum esse, inexpugna-
bilem, septum atque munitum, non ut parvo metu praeditus fit,
sed ut nullo. Ut enim innocens is dicitur, non qui leviter no-
cet, sed qui nihil nocet ς sic fine metu is habendus est, non qui
parum metuit, sed qui omnino metu vacat. Qae est enim alia
fortitudo, nisi animi affectio cum in adeundo periculo et in la·
bore ac dolore patiens, tum procul ab omni metu?

Atque haec certe non ita se haberent, nisi omne bonum in
una honestate consisteret. Qi autem illam maxime optatam et
expetitam securitatem (securitatem autem nunc appello vacui-
tatem aegritudinis, in qua vita beata posita est) habere quisquam
potest, cui aut adfit, aut adeffe possit, multitudo malorum? Qi‘
autem poterit esse celsus, et rectus, et ea, quae homini accide-
re possunt, omnia parva ducens, qualem sapientem effe volu-
mus, nifi omnia fibi in se polita censebit? An Lacedaemonii,
Philippo minitanti per literas, sc omnia, qua: conarentur, pro-
hibiturum, quaesiverunt, numst· esth! ctiam mori prohibiturus? vir
is, quem quaerimuS, non multo facilius tali animo reperietur,

