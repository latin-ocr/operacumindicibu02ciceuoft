440 DE NATURA DEORUM

vetustas mentita fit, statuat neceffe est, ab aliqua mente tantos
naturae motus gubernari.

VI. Chrysippus quidem, quanquam est acerrimo ingenio, tamen
ea dicit, ut ab ipsa natura didicisse, non ut ipse reperisse, videatur.
Si enim, inquit, est aliquid in rerum natura, quod hominis mens,
quod ratio, quod vis, quod potestas humana efficere non possit,
est certe id, quod illud efficit, homine melius. Atqui res caelestes
omnesque eae, quarum est ordo sempiternus, ab homine confici
non possunt. Est igitur id, quo illa conficiuntur, homine melius.
Id autem quid potius dixeris, quam Deum ? Etenim si Dii non
sunt, quid effe potest in rerum natura homine melius ? Iu eo enim
solo ratio est, qua nihil potest effe praestantius. Effe autem homi-
nem, qui nihil in omni mundo melius esse quam se putet, desipientis
arrogantiae est. Ergo est aliquid melius : est igitur profecto Deus.

An vero, fi domum magnam pulchramque videris, non pos-
fis adduci, ut, etiam s1 dominum non videas, muribus illam et
mustelis aedificatam putes ς tantum vero ornatum mundi, tantam
varietatem pulchritudinemque rerum caelestium, tantam vim et
magnitudinem maris atque terrarum, fi tuum, ac non Deorum
immortalium domicilium, putes, nonne plane desipere videare?

An ne hoc quidem intelligimus, omnia supera effe meliora?
terram autem esse infimam, quam craffiffimus circumfundat aer?
ut ob eam ipsam causam, quod etiam quibusdam regionibus at-
que urbibus contingere videmus, hebetiora ut sint hominum in-
genia propter caeli pleniorem naturam, hoc idem generi humano
evenerit, quod in terra, hoc est, in crassissima regione mundi, col-
locati sint. ’

Et tamen ex ipsa hominum solertia ess‘e aliquam mentem, et
eam quidem acriorem et divinam, existimare debemus. Unde
enim hanc homo arripuit ? ut ait apud Xenophontem Socrates.
Qin et humorem, et calorem, qui cst fusus in corpore, ct terre-
nam ipsam viscerum soliditatem, animum denique illum spira·
bilem si quis quaerat unde habemus, apparet ; quod aliud a terra
sumpsimus, aliud ab humore, aliud ab igne, aliud ab acre eo,
quem spiritu ducimus.

