400 DE NATURA DEORUM

videmur, ut a Graecis ne verborum quidem copia vinceremur.

Hortata etiam est, ut me ad haec conferrem, animi aegritudo,
fortunae magna et gravi commota injuria. Cujus fi majorem ali-
quam levationem reperire potuissem, non ad hanc potiffimum
confugiffem. Ea vero ipsa nulla ratione melius frui potui, quam
fi me non modo ad legendos libros, sed etiam ad totam philoso-
phiam pertractandam, dedissem. Omnes autem ejus partes atque
omnia membra tum facillime noscuntur, cum totae quaestiones
scribendo explicantur. Est enim admirabilis quaedam continuatio
seriesque rerum, ut alia ex alia nexa, et omnes inter se aptae col-
ligataeque videantur.

V. Qi autem requirunt, quid quaque de re ipsi sentiamus, cu-
riofius id faciunt, quam necesse est. Non enim tam auctoritatis in
disputando, quam rationis, momenta quaerenda sunt. Qin etiam
obest plerumque iis, qui discere volunt, auctoritas eorum, qui
se docere profitentur. Desmunt enim suum judicium adhibere ς
id habent ratum, quod ab eo, quem probant, judicatum vident.
Nec vero probare soleo id, quod de Pythagoreis accepimus;
quos ferunt, fi quid affirmarent in disputando, cum ex iis quae-
teretur, quare ita esset, respondere solitos, 1ka dixit. Ipse autem
erat Pythagoras. Tantum opinio praejudicata poterat, ut etiam
sine ratione valeret auctoritas.

Qi autem mirantur, nos hanc potissimum disciplinam secu-
tos, his quatuor Academicis libris satis responsum videtur. Nec
vero desertarum relictarumque rerum patrocinium suscepimus.
Non enim hominum interitu sententiae quoque occidunt3 sed
lucem auctoris fortafl‘e desiderant: ut haec in philosophia ratio
contra omnia differendi, nullamque rem aperte judicandi, pro-
fecta a Socrate, repetita ab Arcesila, confirmata a Carneade, us-
que ad nostram viguit aetatem ς quam nunc propemodum orbam
effe in ipsa Graecia intelligo ι quod non Academiae vitio, sed tar-
ditate hominum, arbitror contigisse. Nam si singulas disciplinas
percipere magnum cst; quanto majus omnes? quod facere iis
necelsc est, quibus propositum est, veri reperiendi caum, et con-
tra omncs philosophos et pro omnibus dicere. Cujus rei tantae

