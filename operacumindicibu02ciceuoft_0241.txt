[233]

TUSCULANARUM

QUAESTIONUM

LIBER PRIMUS.

DE CONTEMNENDA MORTE.

Ι· CUM defensionum laboribus, senatoriisque muneribus,

aut omnino, aut magna ex parte, effem aliquando

liberatus; retuli me, Brute, te hortante maxime, ad
ea studia, quae retenta animo, remissa temporibus, longo in-
tervallo intermissa revocavi: et cum omnium artium, quae ad
rectam vivendi viam pertinerent, ratio et disciplina studio sapi-
entise, quae philosophia dicitur, contineretur; hoc mihi Latinis
literis illustrandum putavi. Non quia philosophia Graecis et lite-
ris et doctoribus percipi non poffet ; sed meum semper judicium
fuit, omnia nostros aut inveniss'e per se sapientius quam Graecos ;
aut accepta ab illis feciffe meliora, qua: quidem digna statuissent,
in quibus elaborarent, Nam mores et instituta vitae‚ resque do-
mesticas ac familiares, nos profecto et melius tuemur, et lautius;
rem vero publicam nostri majores certe melioribus temperave-
runt et institutis et legibus. Qid loquar de re militari ? in qua
cum virtute nostri multum valuerunt, tum plus etiam disciplina.
Jam illa, quae natura, non literis, affecuti sunt, neque cum Grae-
cia, neque ulla cum gente, sunt conferenda. Qae enim tanta
gravitas, quae tanta constantia, magnitudo animi, probitas, fides,
quae tam excellens in omni genere virtus in ullis fuit, ut fit cum
majoribus nostris comparanda? Dofirina Graecia nos et omni

T o M. 11. G g

